segmentnr	original	folio	stemmed
BO_NG_0618:0	@#// rgya gar skad du /	0	rgya gar skad du 
BO_NG_0618:1	b+kab+katab+ta / p+dad ta / p+dan /	0	b+kab+katab+ta p+dad ta p+dan 
BO_NG_0618:2	bod skad du //	0	bod skad du 
BO_NG_0618:3	thugs rje chen po pad+ma rgyas pa'i rgyud /	0	thugs rje chen po pad+ma rgya ba brgyud 
BO_NG_0618:4	bcom ldan 'das 'od dpag med la phyag 'tshal lo //	0	joms ldan da d dpog med la phyag tshal lo 
BO_NG_0618:5	'di skad bdag gis thos pa'i dus gcig na //	0	di skad bdag gis thos ba dus gcig na 
BO_NG_0618:6	bde ba can gyi zhing khams pad+ma dbang gi gzhal yas na /	0	bde ba can gyi zhing khams pad+ma dbang gi jal yas na 
BO_NG_0618:7	sangs rgyas snang ba mtha' yas la /	0	sangs rgya snang ba mtha yas la 
BO_NG_0618:8	yum gos dkar mo dang */ gi ti ma dang */ a lo ke dang */ byang chub sems dpa' spyan ras gzigs dang */ tshe dpag med dang */ 'od dpag med la sogs pa rnams kyis bskor nas bzhugs so //	0	yum gos dkar mo dang gi ti ma dang a lo ke dang byang chub sems dpa spyan ras gzigs dang tshe dpog med dang d dpog med la sogs ba rnams kyis skor nas bzhugs so 
BO_NG_0618:9	yang de'i tshe byang chub sems dpa' spyan ras gzigs dbang phyug dang mkha' 'gro dbang mos /	0	yang de tshe byang chub sems dpa spyan ras gzigs dbang phyug dang mkha gro dbang mos 
BO_NG_0618:10	sangs rgyas snang ba mtha' yas kyi 'gro ba la ji tsam cig gzigs zhes zhus pas /	1	sangs rgya snang ba mtha yas kyi gro ba la ji tsam cig gzigs zhes zhus ba 
BO_NG_0618:11	sangs rgyas kyis 'khor rnams la bka' stsal pa /	1	sangs rgya kyis khor rnams la bka stsal ba 
BO_NG_0618:12	ngas yangs par nam mkhas khyab tshad la gzigs /	1	ngas yangs ba nam mkhas khyab tshad la gzigs 
BO_NG_0618:13	dog sar 'gro drug kun la gzigs /	1	dog sar gro drug kun la gzigs 
BO_NG_0618:14	khyad par rigs drug nang nas mi la gzigs so //	1	khyad ba rigs drug nang nas mi la gzigs so 
BO_NG_0618:15	zhes gsungs so //	1	zhes gsungs so 
BO_NG_0618:16	yang zhus pa /	1	yang zhus ba 
BO_NG_0618:17	thugs rje'i rang bzhin ji ltar gzigs shing 'byung */	1	thugs rje rang bzhin ji ltar gzigs shing byung 
BO_NG_0618:18	ngo bo ltar gzigs shing 'byung *//	1	ngo bo ltar gzigs shing byung 
BO_NG_0618:19	zhes zhus pas /	1	zhes zhus ba 
BO_NG_0618:20	yang @#// gsungs pa /	2	yang gsungs ba 
BO_NG_0618:21	thugs rje'i rang bzhin mkha' ltar khyab //	2	thugs rje rang bzhin mkha ltar khyab 
BO_NG_0618:22	ngo bo nyi ma ltar 'byung ste //	2	ngo bo nyi ma ltar byung ste 
BO_NG_0618:23	nga'i sku yi sprul pa spyan ras gzigs //	2	nga sku yi sprul ba spyan ras gzigs 
BO_NG_0618:24	gsung gi sprul pa mkha' 'gro gsang ba ye shes /	2	gsung gi sprul ba mkha gro gsang ba ye shes 
BO_NG_0618:25	thugs rje'i sprul pa dpal rta mgrin yon tan gyi sprul pa pad+ma 'byung gnas /	2	thugs rje sprul ba dpal rta mgrin yon tan gyi sprul ba pad+ma byung gnas 
BO_NG_0618:26	'phrin las kyi sprul pa rang byung mched bzhi'o //	2	phrin las kyi sprul ba rang byung mched bzhi 
BO_NG_0618:27	bye brag ni sems can thams cad bde ba dang ldan pa /	2	bye brag ni sems can thams cad bde ba dang ldan ba 
BO_NG_0618:28	sdug bsngal dang bral ba'o //	2	sdug sngal dang bral ba 
BO_NG_0618:29	thugs rje chen po pad+ma rgyas pa'i rgyud las /	2	thugs rje chen po pad+ma rgya ba brgyud las 
BO_NG_0618:30	gleng gzhi gleng bslang ba'i le'u ste dang po'o //   // de nas yang 'khor rnams kyis sangs rgyas snang ba mtha' yas la zhus pa /	3	gleng gzhi gleng bslang ba leu ste dang po de nas yang khor rnams kyis sangs rgya snang ba mtha yas la zhus ba 
BO_NG_0618:31	rang byung rig pa'i ngo bo ji ltar lags zhus pas /	3	rang byung rig ba ngo bo ji ltar lags zhus ba 
BO_NG_0618:32	chos sku snang ba mtha' yas kyis bka' stsal pa //	3	chos sku snang ba mtha yas kyis bka stsal ba 
BO_NG_0618:33	ngo bo chos sku 'gyur med de /	3	ngo bo chos sku gyur med de 
BO_NG_0618:34	ma bcos ma bslad lhun gyi grub //	3	ma chos ma bslad lhun gyi grub 
BO_NG_0618:35	ma bcos pa ni chos kyi sku //	3	ma chos ba ni chos kyi sku 
BO_NG_0618:36	ma bslad pa ni bde ba che //	3	ma bslad ba ni bde ba che 
BO_NG_0618:37	lhun grub chos nyid rnam par dag / dug lnga ye shes ngo bor rdzogs //	3	lhun grub chos nyid rnam ba dag dug lnga ye shes ngo bor rdzogs 
BO_NG_0618:38	zhes gsungs so //	3	zhes gsungs so 
BO_NG_0618:39	yang rig pa'i rang bzhin dang mtshan nyid ji ltar lags //	3	yang rig ba rang bzhin dang mtshan nyid ji ltar lags 
BO_NG_0618:40	zhes zhus pas //	4	zhes zhus ba 
BO_NG_0618:41	ngo bo stong pa chos sku la //	4	ngo bo stong ba chos sku la 
BO_NG_0618:42	snang ba rang bzhin med par shar //	4	snang ba rang bzhin med ba char 
BO_NG_0618:43	rgyu 'bras dkar nag rang bzhin kun //	4	rgyu bras dkar nag rang bzhin kun 
BO_NG_0618:44	dngos po 'dzin med stong par 'jug / dngos po'i rang bzhin stong par dag / stong las gsal ba dag tu shar //	4	dngos po dzin med stong ba jug dngos po rang bzhin stong ba dag stong las gsal ba dag tu char 
BO_NG_0618:45	stong nyid snying rje'i rang bzhin shar //	4	stong nyid snying rje rang bzhin char 
BO_NG_0618:46	dper na nam mkha' la sprin bzhin du //	4	dper na nam mkha la sprin bzhin du 
BO_NG_0618:47	ma 'gags rang bzhin ngang la 'byung *//	4	ma gag rang bzhin ngang la byung 
BO_NG_0618:48	rig pa'i mtshan nyid ma grub pas //	4	rig ba mtshan nyid ma grub ba 
BO_NG_0618:49	dbyibs dang kha dog bzung ba med //	4	dbyibs dang kha dog bzung ba med 
BO_NG_0618:50	stong la 'dzin med gsal bar 'phro //	5	stong la dzin med gsal ba phro 
BO_NG_0618:51	rtags pas ngos gzung grub pa med //	5	rtags ba ngos gzung grub ba med 
BO_NG_0618:52	ngo bo stong la rang bzhin gsal //	5	ngo bo stong la rang bzhin gsal 
BO_NG_0618:53	nges tshig brjod pa'i mtha' dang bral //	5	nges tshig rjod ba mtha dang bral 
BO_NG_0618:54	sna tshogs gsal la gcig tu 'dus //	5	sna tshogs gsal la gcig tu du 
BO_NG_0618:55	bye brag dbye ba'i mtha' las 'das //	5	bye brag byed ba mtha las da 
BO_NG_0618:56	zhes pa pad+ma rgyas pa'i rgyud las /	5	zhes ba pad+ma rgya ba brgyud las 
BO_NG_0618:57	rang byung rig pa'i 'dug tshul bstan pa'i le'u ste gnyis pa'o ///	5	rang byung rig ba dug tshul ston ba leu ste gnyis ba 
BO_NG_0618:58	/ yang 'khor rnams kyis zhus pa /	5	yang khor rnams kyis zhus ba 
BO_NG_0618:59	rang byung gi rig pa'i rgyal po 'di //	5	rang byung gi rig ba rgyal po di 
BO_NG_0618:60	rtogs par bya ba ji ltar bgyi //	6	rtogs ba byed ba ji ltar bgyid 
BO_NG_0618:61	sangs rgyas chaus skus yang gsung pa //	6	sangs rgya chaus skus yang gsung ba 
BO_NG_0618:62	gzhi rtsa med pa'i sems nyid 'di //	6	gzhi rtsa med ba sems nyid di 
BO_NG_0618:63	ma bcos rang thang che por bzhag / rnam rtog 'thor ba bsdu zhing lta //	6	ma chos rang thang che por jog rnam rtogs thor ba sdud zhing lta 
BO_NG_0618:64	dper na nam mkha' sprin dang dra //	6	dper na nam mkha sprin dang dra 
BO_NG_0618:65	nam mkha' sprin bral ngo bo bzhin //	6	nam mkha sprin bral ngo bo bzhin 
BO_NG_0618:66	ma bcos pa la chag chad bzhag / yang na nam mkha'i sprin tshogs bzhin //	6	ma chos ba la chag chad jog yang na nam mkha sprin tshogs bzhin 
BO_NG_0618:67	skye 'gag mkha' las grub par shes //	6	skye gag mkha las grub ba shes 
BO_NG_0618:68	de bzhin brgya khri spang rtogs rnams //	6	de bzhin brgya khri spong rtogs rnams 
BO_NG_0618:69	'thor ba bsdu zhing sems la lta //	6	thor ba sdud zhing sems la lta 
BO_NG_0618:70	thams cad ma grub sems su lta //	7	thams cad ma grub sems su lta 
BO_NG_0618:71	sems nyid ma 'gags rang gsal la //	7	sems nyid ma gag rang gsal la 
BO_NG_0618:72	gzung 'dzin rtog pa'i mtha' dang bral //	7	gzung dzin rtogs ba mtha dang bral 
BO_NG_0618:73	dper na rgya mtsho'i skar tshogs ltar //	7	dper na rgya mtsho skar tshogs ltar 
BO_NG_0618:74	snang la rang bzhin med par brtag / sems nyid ye nas gsal ba la //	7	snang la rang bzhin med ba rtog sems nyid ye nas gsal ba la 
BO_NG_0618:75	gsal la 'dzin pa ma zhugs pa //	7	gsal la dzin ba ma jug ba 
BO_NG_0618:76	bu chung mar me'i @#//	7	bu chung mar me 
BO_NG_0618:77	dper bzhag 'dra //	7	dper jog dra 
BO_NG_0618:78	snang la ngos gzung ma grub pa //	7	snang la ngos gzung ma grub ba 
BO_NG_0618:79	dper na chu nang zla ba 'dra //	7	dper na chu nang zla ba dra 
BO_NG_0618:80	stong la gsal cha ma 'gags pa //	8	stong la gsal cha ma gag ba 
BO_NG_0618:81	dper na bar snang 'ja' tshon 'dra //	8	dper na ba snang ja tshon dra 
BO_NG_0618:82	rgyu 'bras rten 'brel zung 'jug gi / rgyu nyid sgyu lus phung po las //	8	rgyu bras rten brel zung jug gi rgyu nyid sgyu lus phung po las 
BO_NG_0618:83	'bras bu dbyer med stong par shar //	8	bras bu dbyer med stong ba char 
BO_NG_0618:84	stong pa'irgyu las thugs rjer shar //	8	stong pargyu las thugs rjer char 
BO_NG_0618:85	'bras bu dbyer med sprul pa'i sku //	8	bras bu dbyer med sprul ba sku 
BO_NG_0618:86	gzi ldan nyi ma snying po bzhin //	8	gzi ldan nyi ma snying po bzhin 
BO_NG_0618:87	rtsol med shugs las byung ba'o //	8	rtsol med shugs las byung ba 
BO_NG_0618:88	pad+ma rgyas pa'i rgyud las /	8	pad+ma rgya ba brgyud las 
BO_NG_0618:89	rtogs pa'i thabs bstan pa'i le'u ste gsum pa'o ///	8	rtogs ba thabs ston ba leu ste gsum ba 
BO_NG_0618:90	/ yang 'dus pa'i 'khor gyis zhus pa /	9	yang du ba khor gyis zhus ba 
BO_NG_0618:91	kye sangs rgyas chos kyi sku //	9	kye sangs rgya chos kyi sku 
BO_NG_0618:92	de nyid rtogs par ma gyur na //	9	de nyid rtogs ba ma gyur na 
BO_NG_0618:93	ngos ni 'dzin thabs ji ltar bgyi //	9	ngos ni dzin thabs ji ltar bgyid 
BO_NG_0618:94	zhes zhus pas /	9	zhes zhus ba 
BO_NG_0618:95	sangs rgyas chos skus bka' stsal pa //	9	sangs rgya chos skus bka stsal ba 
BO_NG_0618:96	nyon cig 'dus pa'i 'khor rnams kun //	9	nyon cig du ba khor rnams kun 
BO_NG_0618:97	sems nyid ma rtogs bdud du che //	9	sems nyid ma rtogs bdud du che 
BO_NG_0618:98	bdud ngos rang gis zin par bya //	9	bdud ngos rang gis zin ba byed 
BO_NG_0618:99	chos rnams mnyam pa ris med la //	9	chos rnams mnyam ba ris med la 
BO_NG_0618:100	blo ngan skur 'debs chos kyi bdud //	10	blo ngan skur debs chos kyi bdud 
BO_NG_0618:101	mi dang 'du shes spang bar bya /	10	mi dang du shes spong ba byed 
BO_NG_0618:102	khams gsum sems can thams cad la //	10	khams gsum sems can thams cad la 
BO_NG_0618:103	snying rje mnyam pa ris med la //	10	snying rje mnyam ba ris med la 
BO_NG_0618:104	nga dang bdag tu 'dzin pa'i bdud //	10	nga dang bdag tu dzin ba bdud 
BO_NG_0618:105	sdug bsngal blo yis mi bzung bar //	10	sdug sngal blo yis mi bzung ba 
BO_NG_0618:106	byas pa'i mkhan po rang ngo rtag / nyon mongs thod rgal mi btang bar /	10	byed ba mkhan po rang ngo rtag nyon mongs thod rgal mi gtong ba 
BO_NG_0618:107	ma spangs rang gsal yal du gzhug / lta ba phyogs ris 'dzin pa'i bdud //	10	ma spong rang gsal yal du jug lta ba phyogs ris dzin ba bdud 
BO_NG_0618:108	phyogs 'dzin rtogs pa'i mtha' dang bral //	10	phyogs dzin rtogs ba mtha dang bral 
BO_NG_0618:109	sgom pa sems 'dzin ba blo la bsgaum //	10	sgom ba sems dzin ba blo la bsgaum 
BO_NG_0618:110	rig pa gsal stong ngang la zhog / spyod pa dgag bsgrub tshul 'chos bdud //	11	rig ba gsal stong ngang la zhog spyod ba gog sgrub tshul chos bdud 
BO_NG_0618:111	chos brgyad g.yeng ba'i mgo bsnyoms thong *//	11	chos brgyad g.yeng ba mgo bsnyoms thong 
BO_NG_0618:112	'bras bu re dogs the tshom bdud //	11	bras bu re dogs the tshom bdud 
BO_NG_0618:113	rang sems sangs rgyas rtogs par gyis //	11	rang sems sangs rgya rtogs ba gyis 
BO_NG_0618:114	dka' thub phyi shol 'dod pa'i bdud //	11	dka thub phyi shol dod ba bdud 
BO_NG_0618:115	lteb bskyang med par nyams su long *//	11	lteb skyong med ba nyams su long 
BO_NG_0618:116	nyams myong bsgom la chags pa'i bdud //	11	nyams myong bsgom la chags ba bdud 
BO_NG_0618:117	sems nyid gang la'ang rten med bzhag / le lo med par nyams su blang *//	11	sems nyid gang la rten med jog le lo med ba nyams su blang 
BO_NG_0618:118	rang nyid byin rlabs ngo bo la //	11	rang nyid byin rlabs ngo bo la 
BO_NG_0618:119	the tshom zhugs pas byin rlabs bdud //	11	the tshom jug ba byin rlabs bdud 
BO_NG_0618:120	don dam the tshom med par bsgrub //	12	don dam the tshom med ba sgrub 
BO_NG_0618:121	yid ma ches pa bla ma'i bdud //	12	yid ma ches ba bla ma bdud 
BO_NG_0618:122	mos gus drag pos gsol ba gdab //	12	mos gus drag pos gsol ba gdab 
BO_NG_0618:123	dad pa yar grus chos kyi bdud //	12	dad ba yar bgrud chos kyi bdud 
BO_NG_0618:124	sdug bsngal byed la lcags kyi brab //	12	sdug sngal byed la lcags kyi brab 
BO_NG_0618:125	'dus byas tha mar shor bas dge sbyor bdud //	12	du byed tha mar chor ba dge sbyor bdud 
BO_NG_0618:126	skyo bas nyams len srang du gzhug / sbyin pa chud zos ser sna'i bdud //	12	skyo ba nyams len srang du jug sbyin ba chud zos ser sna bdud 
BO_NG_0618:127	'bras bu longs spyod thob re ba //	12	bras bu longs spyod thob re ba 
BO_NG_0618:128	dmigs pa med pa rgya yis thob //	12	dmigs ba med ba rgya yis thob 
BO_NG_0618:129	tshul khrims chud zos tshul 'chos bdud //	12	tshul khrims chud zos tshul chos bdud 
BO_NG_0618:130	sgyu med rang sems dag par bsrung *//	13	sgyu med rang sems dag ba bsrung 
BO_NG_0618:131	bzod pa chud zos khong khro'i bdud //	13	bzod ba chud zos khong khro bdud 
BO_NG_0618:132	gza' gtad med par don la khol //	13	gza gtod med ba don la khol 
BO_NG_0618:133	brtson 'grus chud zos longs spyod bdud //	13	brtson grus chud zos longs spyod bdud 
BO_NG_0618:134	mi rtag 'chi bsam chos nyid sgom //	13	mi rtag chi bsam chos nyid sgom 
BO_NG_0618:135	bsam gtan chud zos g.yengs pa'i bdud /	13	bsam gtan chud zos g.yengs ba bdud 
BO_NG_0618:136	yengs med chos nyid klong du klod //	13	yengs med chos nyid klong du klod 
BO_NG_0618:137	shais rab chud zos rang ngo ma shes bdud //	13	shais rab chud zos rang ngo ma shes bdud 
BO_NG_0618:138	sems nyid rig @#//	13	sems nyid rig 
BO_NG_0618:139	pa chos skur rtogs //	13	ba chos skur rtogs 
BO_NG_0618:140	tshe gcig skyes pa'i lus di la */	14	tshe gcig skye ba lus di la 
BO_NG_0618:141	mdo don chos la dril bar bya //	14	mdo don chos la dril ba byed 
BO_NG_0618:142	pad+ma rgyas pa'i rgyud las /	14	pad+ma rgya ba brgyud las 
BO_NG_0618:143	bdud ngos bzung ba'i le'u ste bzhi pa'o ///	14	bdud ngos bzung ba leu ste bzhi ba 
BO_NG_0618:144	/ yang zhus pa //	14	yang zhus ba 
BO_NG_0618:145	bdud dang 'brel pa ji tsam na chod //	14	bdud dang brel ba ji tsam na chod 
BO_NG_0618:146	ces zhus pas //	14	ces zhus ba 
BO_NG_0618:147	gsung gi bdag pos bka' stsal pa //	14	gsung gi bdag pos bka stsal ba 
BO_NG_0618:148	nyams su len pa'i rnal 'byor pas //	14	nyams su len ba rnal byor ba 
BO_NG_0618:149	sems dang bag chags ma bral bar //	14	sems dang bag chags ma bral ba 
BO_NG_0618:150	'khor 'das dbye yi mi phyed pas //	15	khor da byed yi mi phyed ba 
BO_NG_0618:151	sems nyid ye stong rtogs par bya //	15	sems nyid ye stong rtogs ba byed 
BO_NG_0618:152	'khor ba chos nyid skye med du //	15	khor ba chos nyid skye med du 
BO_NG_0618:153	ma rtogs par du mi go bas //	15	ma rtogs ba du mi go ba 
BO_NG_0618:154	'khor ba rang bzhin med par rtogs //	15	khor ba rang bzhin med ba rtogs 
BO_NG_0618:155	gnyis snang rtog pa ma grol bar //	15	gnyis snang rtogs ba ma grol ba 
BO_NG_0618:156	bdag gzhan gzung 'dzin mi 'dzad pa //	15	bdag gzhan gzung dzin mi dzad ba 
BO_NG_0618:157	gnyis snang rang gsal grol du gzhug / tshogs drug rang grol ma shes par //	15	gnyis snang rang gsal grol du jug tshogs drug rang grol ma shes ba 
BO_NG_0618:158	sems dzin bsgom pas mi chod pas //	15	sems dzin bsgom ba mi chod ba 
BO_NG_0618:159	snang stong ngang du grol du zhug / 'khor ba skyo ba ma skyes par //	15	snang stong ngang du grol du jug khor ba skyo ba ma skye ba 
BO_NG_0618:160	mi chos snang ba mi spongs pas //	16	mi chos snang ba mi spongs ba 
BO_NG_0618:161	'dus byas rgyu 'bras don la brtag / chos nyid bden pa ma mthong bar //	16	du byed rgyu bras don la rtog chos nyid bden ba ma mthong ba 
BO_NG_0618:162	'jig rten chos brgyad mi 'bral bas //	16	jig rten chos brgyad mi bral ba 
BO_NG_0618:163	chos nyid don la rtse gcig sbyangs //	16	chos nyid don la rtse gcig sbyong 
BO_NG_0618:164	rang nyid gcig tu ma shes par //	16	rang nyid gcig tu ma shes ba 
BO_NG_0618:165	'khor 'das blo yis mi 'phreng bas //	16	khor da blo yis mi phreng ba 
BO_NG_0618:166	don med thig le gcig tu bsgom //	16	don med thig le gcig tu bsgom 
BO_NG_0618:167	thamasacad don med ma shes par /	16	thamasacad don med ma shes ba 
BO_NG_0618:168	kheng grags dgos med mi shes pas //	16	kheng grags dgos med mi shes ba 
BO_NG_0618:169	kun kyang 'brel med blo thag bcad //	16	kun kyang brel med blo thag gcod 
BO_NG_0618:170	chos kyi mthar thug blo las 'das //	17	chos kyi mthar thug blo las da 
BO_NG_0618:171	ming tshig don la ma zad par //	17	ming tshig don la ma zad ba 
BO_NG_0618:172	tshig dang yi ge mi mdzad pas //	17	tshig dang yi ge mi mdzad ba 
BO_NG_0618:173	tshig la mi lta don la brtag / chos rnams zad par ma skyol bar //	17	tshig la mi lta don la rtog chos rnams zad ba ma skyol ba 
BO_NG_0618:174	gza' gtad med par mi go bas //	17	gza gtod med ba mi go ba 
BO_NG_0618:175	byar med blo 'das go bar gyis //	17	byar med blo da go ba gyis 
BO_NG_0618:176	pad ma rgyas pa'i rgyud las /	17	pad ma rgya ba brgyud las 
BO_NG_0618:177	'brel thag bcad pa'i le'u ste lnga pa'o //  // yang dbang mo la sogs pa'i 'khor gyis zhus pa //	17	brel thag gcod ba leu ste lnga ba yang dbang mo la sogs ba khor gyis zhus ba 
BO_NG_0618:178	kye sangs rgyas gsung gi bdag / snang ba stong pa zung 'jug 'di //	17	kye sangs rgya gsung gi bdag snang ba stong ba zung jug di 
BO_NG_0618:179	lta ba'i rang bzhin ji ltar lta //	17	lta ba rang bzhin ji ltar lta 
BO_NG_0618:180	sgom pa'i rang bzhin ji ltar bsgom //	18	sgom ba rang bzhin ji ltar bsgom 
BO_NG_0618:181	spyod pa'i rang bzhin ji ltar spyod //	18	spyod ba rang bzhin ji ltar spyod 
BO_NG_0618:182	ces zhus pas //	18	ces zhus ba 
BO_NG_0618:183	gsung gi bdag pos bka' stsal pa //	18	gsung gi bdag pos bka stsal ba 
BO_NG_0618:184	sna tshogs yul gyi snang ba la //	18	sna tshogs yul gyi snang ba la 
BO_NG_0618:185	rnam rtog blo yi dran rig gnyis //	18	rnam rtogs blo yi dran rig gnyis 
BO_NG_0618:186	gsal stong dbyer med zung du 'jug / snang stong 'dzin pa ma zhugs par //	18	gsal stong dbyer med zung du jug snang stong dzin ba ma jug ba 
BO_NG_0618:187	phyogs 'dzin med pa'i ngang la lta //	18	phyogs dzin med ba ngang la lta 
BO_NG_0618:188	ma skyes ma 'gags rang so la //	18	ma skye ma gag rang so la 
BO_NG_0618:189	gsal 'grib med pa'i ngang la bsgom //	18	gsal grib med ba ngang la bsgom 
BO_NG_0618:190	ye nas gsal stong dgag bsgrub med //	19	ye nas gsal stong gog sgrub med 
BO_NG_0618:191	blang dor med pa'i ngang la spyod //	19	blang dor med ba ngang la spyod 
BO_NG_0618:192	dbang po ma 'gag gsal bar lta //	19	dbang po ma gag gsal ba lta 
BO_NG_0618:193	ched du mi 'dzin stong par lta //	19	ched du mi dzin stong ba lta 
BO_NG_0618:194	ma 'dres yongs su gsal bar bsgom //	19	ma dre yongs su gsal ba bsgom 
BO_NG_0618:195	gsal la mi rtog goms par bsgom //	19	gsal la mi rtogs goms ba bsgom 
BO_NG_0618:196	spyod pa 'di la bya med par //	19	spyod ba di la byed med ba 
BO_NG_0618:197	gza' gtad dgag bsgrub med par spyad //	19	gza gtod gog sgrub med ba spyod 
BO_NG_0618:198	pad+ma rgyas pa'i rgyud las /	19	pad+ma rgya ba brgyud las 
BO_NG_0618:199	lta sgaum spyod pa nyams su blang ba'i le'u ste drug pa'o //  //	19	lta sgaum spyod ba nyams su blang ba leu ste drug ba 
BO_NG_0618:200	yang zhus pa /	20	yang zhus ba 
BO_NG_0618:201	de la rog pa ji ltar 'byung *//	20	de la rog ba ji ltar byung 
BO_NG_0618:202	zhes zhus @#// pas //	20	zhes zhus ba 
BO_NG_0618:203	gsung gi bdag pos yang gsungs pa /	20	gsung gi bdag pos yang gsungs ba 
BO_NG_0618:204	gsal bas btang snyoms ma rig dag / ma rtog blo yi 'khrul pa chad /	20	gsal ba gtong snyom ma rig dag ma rtogs blo yi khrul ba chad 
BO_NG_0618:205	bde bas sems kyi zug rngu zhi //	20	bde ba sems kyi zug rngu zhi 
BO_NG_0618:206	gsal dang mi rtog bde ba gsum //	20	gsal dang mi rtogs bde ba gsum 
BO_NG_0618:207	chos nyid yang don cig rig / sems kyi ngo bo stong gsal mthong *//	20	chos nyid yang don cig rig sems kyi ngo bo stong gsal mthong 
BO_NG_0618:208	gsal ba'i mthar thug spros pa med //	20	gsal ba mthar thug spros ba med 
BO_NG_0618:209	sems nyid rnam rtog mtha' dang bral //	20	sems nyid rnam rtogs mtha dang bral 
BO_NG_0618:210	mi rtag mthar thug gzung 'dzin med //	21	mi rtag mthar thug gzung dzin med 
BO_NG_0618:211	sems la dran byed zug rngu med //	21	sems la dran byed zug rngu med 
BO_NG_0618:212	bde ba'i mthar thug re dogs bral //	21	bde ba mthar thug re dogs bral 
BO_NG_0618:213	gsal bas chad pa ma gol ba //	21	gsal ba chad ba ma gol ba 
BO_NG_0618:214	mi rtog rtag par ma gol ba //	21	mi rtogs rtag ba ma gol ba 
BO_NG_0618:215	bde bas gnyis 'dzin ma gol bas //	21	bde ba gnyis dzin ma gol ba 
BO_NG_0618:216	dbye ba phyogs su ltung ba med //	21	byed ba phyogs su ltung ba med 
BO_NG_0618:217	de ma rtogs pa'i gol ba ni //	21	de ma rtogs ba gol ba ni 
BO_NG_0618:218	gsal la zhen pas gzugs khams gol //	21	gsal la zhen ba gzugs khams gol 
BO_NG_0618:219	mi rtog zhen pas gzugs med gol //	21	mi rtogs zhen ba gzugs med gol 
BO_NG_0618:220	bde la zhen na 'dod khams gol //	22	bde la zhen na dod khams gol 
BO_NG_0618:221	dbyer med pa la zhen gyur na //	22	dbyer med ba la zhen gyur na 
BO_NG_0618:222	bsam gtan lha ru shugs kyis gol //	22	bsam gtan lha ru shugs kyis gol 
BO_NG_0618:223	gsal bar nyams su myong ba na //	22	gsal ba nyams su myong ba na 
BO_NG_0618:224	ma chags ma zhen sprul sku thob //	22	ma chags ma zhen sprul sku thob 
BO_NG_0618:225	mi rtog nyams su myong gyur na //	22	mi rtogs nyams su myong gyur na 
BO_NG_0618:226	chags zhen med pas chos sku thob //	22	chags zhen med ba chos sku thob 
BO_NG_0618:227	bde ba nyams su myong gyur nas //	22	bde ba nyams su myong gyur nas 
BO_NG_0618:228	zhen chags med pas long sku thob //	22	zhen chags med ba long sku thob 
BO_NG_0618:229	kun la mi rtog rang ngo shes //	22	kun la mi rtogs rang ngo shes 
BO_NG_0618:230	ngo bo nyid kyi sku yang thob //	23	ngo bo nyid kyi sku yang thob 
BO_NG_0618:231	gang la zhen chags g.yos med pas //	23	gang la zhen chags g.yos med ba 
BO_NG_0618:232	mi 'gyur rdo rje'i sku yang thob //	23	mi gyur rdo rje sku yang thob 
BO_NG_0618:233	pad+ma rgyas pa'i rgyu da las /	23	pad+ma rgya ba rgyu da las 
BO_NG_0618:234	rtogs lugs gol ba gsal ba'i le'u ste bdun pa'o ///	23	rtogs lugs gol ba gsal ba leu ste bdun ba 
BO_NG_0618:235	/ yang dbang mo la sogs 'khor rnams kyis zhus pa /	23	yang dbang mo la sogs khor rnams kyis zhus ba 
BO_NG_0618:236	kye sangs rgyas gsung gi bdag / phyi nang rig pa'i ngo sprod ji ltar lags //	23	kye sangs rgya gsung gi bdag phyi nang rig ba ngo sprod ji ltar lags 
BO_NG_0618:237	zhes zhus pas //	23	zhes zhus ba 
BO_NG_0618:238	gsung gi bdag pos yang gsungs so //	23	gsung gi bdag pos yang gsungs so 
BO_NG_0618:239	phyi nang yul la ngo sprod pa //	23	phyi nang yul la ngo sprod ba 
BO_NG_0618:240	ye nas dag pa'i zhing khams la //	24	ye nas dag ba zhing khams la 
BO_NG_0618:241	ma bcos mi bslad ma byas par //	24	ma chos mi bslad ma byed ba 
BO_NG_0618:242	lhun gyis grub par rtogs par bya //	24	lhun gyis grub ba rtogs ba byed 
BO_NG_0618:243	'gro ba'i don byed gsal dus su //	24	gro ba don byed gsal dus su 
BO_NG_0618:244	tshad med bzhi las bskyed pa'i lha //	24	tshad med bzhi las skyed ba lha 
BO_NG_0618:245	byams pa wa ti kun la dad //	24	byams ba wa ti kun la dad 
BO_NG_0618:246	rnying rje 'ja' ma li yis rtse //	24	rnying rje ja ma li yis rtse 
BO_NG_0618:247	'bu khang dga' bas don byas pa //	24	bu khang dga ba don byed ba 
BO_NG_0618:248	btang snyoms lo gi shwa ra skyong *//	24	gtong snyom lo gi shwa ra skyong 
BO_NG_0618:249	rang byung thugs rje chen po bzhi //	24	rang byung thugs rje chen po bzhi 
BO_NG_0618:250	dang po bskyed pa'i rgyu med pas //	25	dang po skyed ba rgyu med ba 
BO_NG_0618:251	bar du gnas pa'i rten med pas //	25	ba du gnas ba rten med ba 
BO_NG_0618:252	tha ma rkyen gyis 'jig pa med //	25	tha ma rkyen gyis jig ba med 
BO_NG_0618:253	lta sgom byed pa'i mkhan po lta //	25	lta sgom byed ba mkhan po lta 
BO_NG_0618:254	rang gi sems kyis byas pa'i lha //	25	rang gi sems kyis byed ba lha 
BO_NG_0618:255	lha de rang gis sems su 'dug / sems las gang du 'ang ma grub pas //	25	lha de rang gis sems su dug sems las gang du mang ma grub ba 
BO_NG_0618:256	stong pa spros bral lhun gyis grub //	25	stong ba spros bral lhun gyis grub 
BO_NG_0618:257	rig cing gsal la ngos gzung med //	25	rig cing gsal la ngos gzung med 
BO_NG_0618:258	ngo bo stong la rang bzhin gsal //	25	ngo bo stong la rang bzhin gsal 
BO_NG_0618:259	rgya ma chad de mthar ma red //	25	rgya ma chad de mthar ma red 
BO_NG_0618:260	dbyibs dang kha dog brtag tu med //	26	dbyibs dang kha dog rtog tu med 
BO_NG_0618:261	phyi nang ngo bo stong pa la //	26	phyi nang ngo bo stong ba la 
BO_NG_0618:262	nang gi rang bzhin gsal ba las //	26	nang gi rang bzhin gsal ba las 
BO_NG_0618:263	dbyer med stong gsal 'dzin pa bral //	26	dbyer med stong gsal dzin ba bral 
BO_NG_0618:264	ngo bo 'gyur med stong pa de //	26	ngo bo gyur med stong ba de 
BO_NG_0618:265	rig pa skye med chos kyi sku //	26	rig ba skye med chos kyi sku 
BO_NG_0618:266	rig pa 'gag med longs spyod rdzogs //	26	rig ba gag med longs spyod rdzogs 
BO_NG_0618:267	sna tshogs ma 'gag sprul skur shar //	26	sna tshogs ma gag sprul skur char 
BO_NG_0618:268	pad+ma rgyas pa'i rgyud las /	26	pad+ma rgya ba brgyud las 
BO_NG_0618:269	phyi nang rig pa'i ngo sprod @#//	26	phyi nang rig ba ngo sprod 
BO_NG_0618:270	bstan pa'i le'u ste brgyad pa'o //  // yang dbang mo la sogs 'khor gyi zhus pa //	27	ston ba leu ste brgyad ba yang dbang mo la sogs khor gyi zhus ba 
BO_NG_0618:271	de ltar rtogs pa'i mthar phyin pa ji ltar lags //	27	de ltar rtogs ba mthar phyin ba ji ltar lags 
BO_NG_0618:272	zhes zhus pas //	27	zhes zhus ba 
BO_NG_0618:273	gsung gi bdag pos bka' stsal pa //	27	gsung gi bdag pos bka stsal ba 
BO_NG_0618:274	brtags pa sna tshogs rang la snang *//	27	rtog ba sna tshogs rang la snang 
BO_NG_0618:275	rgyu 'bras yul med blo las 'das //	27	rgyu bras yul med blo las da 
BO_NG_0618:276	stong pa blo 'das byar med la /	27	stong ba blo da byar med la 
BO_NG_0618:277	ji bzhin pa yi ngang la gnas //	27	ji bzhin ba yi ngang la gnas 
BO_NG_0618:278	stong pa gnas med klod pa'i mchog / mtha' bral spros pa chod pa dang */ rang gsal 'dzin pa gtor ba dang *// don dang bral ba med pa dang */ spang blang 'dzin pa zhig pa dang */ gsal la ngos bzung med pa dang */ stong la gsal cha ma 'gags dang *//	27	stong ba gnas med klod ba mchog mtha bral spros ba chod ba dang rang gsal dzin ba thor ba dang don dang bral ba med ba dang spong blang dzin ba jig ba dang gsal la ngos bzung med ba dang stong la gsal cha ma gag dang 
BO_NG_0618:279	gsal la rtog pa med pa dang *// snang la rang bzhin med pa la //	27	gsal la rtogs ba med ba dang snang la rang bzhin med ba la 
BO_NG_0618:280	rtogs pa'i btsan sa mthar phyin pa'o //	28	rtogs ba btsan sa mthar phyin ba 
BO_NG_0618:281	yang gsung gi bdag pos bka' stsal pa //	28	yang gsung gi bdag pos bka stsal ba 
BO_NG_0618:282	sems nyid dmigs pa'i mtha' dang bral //	28	sems nyid dmigs ba mtha dang bral 
BO_NG_0618:283	bsam pa gza' gtad med par grol //	28	bsam ba gza gtod med ba grol 
BO_NG_0618:284	stong pa nyid la thun mtshams med //	28	stong ba nyid la thun mtshams med 
BO_NG_0618:285	gza' gtad med la lta rgyu med //	28	gza gtod med la lta rgyu med 
BO_NG_0618:286	dmigs gtad med la bsgom du med //	28	dmigs gtod med la bsgom du med 
BO_NG_0618:287	spyad rgyu med la yengs pa med //	28	spyod rgyu med la yengs ba med 
BO_NG_0618:288	gzhag rgyu med la btang rgyu med //	28	jog rgyu med la gtong rgyu med 
BO_NG_0618:289	brjod rgyu med la nor rgyu med //	28	rjod rgyu med la nor rgyu med 
BO_NG_0618:290	blo ngos gnyis la bzang ngan med //	29	blo ngos gnyis la bzang ngan med 
BO_NG_0618:291	yid kyi yul la phyi nang med //	29	yid kyi yul la phyi nang med 
BO_NG_0618:292	ngo bo stong pas pho mo med //	29	ngo bo stong ba pho mo med 
BO_NG_0618:293	chos la gza' gtad med pa yi //	29	chos la gza gtod med ba yi 
BO_NG_0618:294	'bras bu re ba'i mkhan po med //	29	bras bu re ba mkhan po med 
BO_NG_0618:295	'dod pa med pas thob pa med //	29	dod ba med ba thob ba med 
BO_NG_0618:296	rtsol med 'phrin las btsal du med //	29	rtsol med phrin las btsal du med 
BO_NG_0618:297	ces pas pad+ma rgyas pa'i rgyud las /	29	ces ba pad+ma rgya ba brgyud las 
BO_NG_0618:298	rtogs pa mthar phyin bstan pa'i le'u ste dgu pa'o // // yang dbang mo la sogs 'khor rnams kyis zhus pa //	29	rtogs ba mthar phyin ston ba leu ste dgu ba yang dbang mo la sogs khor rnams kyis zhus ba 
BO_NG_0618:299	de'i yon tan gsung du gsol //	29	de yon tan gsung du gsol 
BO_NG_0618:300	zhes zhus pas //	30	zhes zhus ba 
BO_NG_0618:301	yang gsung gi bdag pos bka' stsal pa //	30	yang gsung gi bdag pos bka stsal ba 
BO_NG_0618:302	rgyu 'bras stong par zhugs pa las //	30	rgyu bras stong ba jug ba las 
BO_NG_0618:303	'bras bu stong nyid rgyu 'bras 'char //	30	bras bu stong nyid rgyu bras char 
BO_NG_0618:304	rtsol med 'gro don byed pa la //	30	rtsol med gro don byed ba la 
BO_NG_0618:305	'khor ba gnas kyang skyon ma gos //	30	khor ba gnas kyang skyon ma gos 
BO_NG_0618:306	skyo dub med par 'gro don mdzad //	30	skyo dub med ba gro don mdzad 
BO_NG_0618:307	byang chub sems kyi dbang du sdud //	30	byang chub sems kyi dbang du sdud 
BO_NG_0618:308	'gro ba'i kha lo thabs kyis sgyur //	30	gro ba kha lo thabs kyis sgyur 
BO_NG_0618:309	sems can blo la gar phan bshad //	30	sems can blo la gar phan chad 
BO_NG_0618:310	brjed rdo bka' rgyud shul du 'jog / 'gro ba'i sems nyid lam du 'dzud //	31	brjed rdo bka brgyud shul du jog gro ba sems nyid lam du dzud 
BO_NG_0618:311	sems can rnam rtog rang sar grol //	31	sems can rnam rtogs rang sar grol 
BO_NG_0618:312	byar med dge sbyor blo la sbyor //	31	byar med dge sbyor blo la sbyor 
BO_NG_0618:313	rtsol med rang lus rgyu la sbyor //	31	rtsol med rang lus rgyu la sbyor 
BO_NG_0618:314	tha ma rtag pa kha lo sgyur //	31	tha ma rtag ba kha lo sgyur 
BO_NG_0618:315	blo sna'i 'khrid thabs sna tshogs ston //	31	blo sna khrid thabs sna tshogs ston 
BO_NG_0618:316	rtsa bral nang du go ba ston //	31	rtsa bral nang du go ba ston 
BO_NG_0618:317	don go nyag gcig sems su ston //	31	don go nyag gcig sems su ston 
BO_NG_0618:318	stong pa skye med chos skur ston //	31	stong ba skye med chos skur ston 
BO_NG_0618:319	dag snang 'gag med longs sku ston //	31	dag snang gag med longs sku ston 
BO_NG_0618:320	sna tshogs thabs 'dren 'gro ba 'dul //	32	sna tshogs thabs bgrang gro ba dul 
BO_NG_0618:321	nyon mongs sems can bde bar grol //	32	nyon mongs sems can bde ba grol 
BO_NG_0618:322	zhes pas pad+ma rgyas pa'i rgyud las //	32	zhes ba pad+ma rgya ba brgyud las 
BO_NG_0618:323	mthar phyin pa'i 'phrin las bstan pa'i le'u ste bcu pa rdzogs so // // rang byung thugs rje chen po sangs rgyas snang ba mtha' yas /	32	mthar phyin ba phrin las ston ba leu ste chu ba rdzogs so rang byung thugs rje chen po sangs rgya snang ba mtha yas 
BO_NG_0618:324	mkha' 'gro gar gyi dbang mo /	32	mkha gro gar gyi dbang mo 
BO_NG_0618:325	slob dpon pad ma 'byung @#//	32	slob dpon pad ma byung 
BO_NG_0618:326	gnas / jo bo rang byung mched bzhi //	32	gnas jo bo rang byung mched bzhi 
BO_NG_0618:327	mkha' 'gro ma cig mtsho rgyal /	32	mkha gro ma cig mtsho rgyal 
BO_NG_0618:328	mnga' bdag khri srong lde btsan /	32	mnga bdag khri srong lde btsan 
BO_NG_0618:329	rim pa nas rim par brgyud pa'o //	32	rim ba nas rim ba brgyud ba 
BO_NG_0618:330	smon lam btab cing gter du gtad de rgya //	33	smon lam debs cing gter du gtod de rgya 
BO_NG_0618:331	lha mgon gnyis la gtad do srung *//	33	lha mgon gnyis la gtod do srung 
BO_NG_0618:332	klu mgon bdud mgon gnyis la gtad do rgya /	33	klu mgon bdud mgon gnyis la gtod do rgya 
BO_NG_0618:333	kha tham / a tham /	33	kha tham a tham 
BO_NG_0618:334	rgya rgya /// /	33	rgya rgya 
