segmentnr	original	folio	stemmed
BO_NG_0487:0	@#// rgya gar skad du //	0	rgya gar skad du 
BO_NG_0487:1	rat+na a mr-i ta thu la na a a ni pi su+u si pa ti kha tshe da tan tra //	0	rat+na a mr-i ta thu la na a a ni pi su+u si ba ti kha tshe da tan tra 
BO_NG_0487:2	bod skad du //	0	bod skad du 
BO_NG_0487:3	rin po che bdud rtsi bcud thigs rigs drug g.yang sa gcod pa'i rgyud //	0	rin po che bdud rtsi bcud thigs rigs drug g.yang sa gcod ba brgyud 
BO_NG_0487:4	bcom ldan 'das dpal kun tu bzang po la phyag 'tshal lo //	0	joms ldan da dpal kun tu bzang po la phyag tshal lo 
BO_NG_0487:5	'di skad bdag gis go zhing rtogs ba'i dus gcig na //	0	di skad bdag gis go zhing rtogs ba dus gcig na 
BO_NG_0487:6	'og min gyi gnas sems nyid brdal ba chen po //	0	g min gyi gnas sems nyid rdal ba chen po 
BO_NG_0487:7	rin po che 'od 'bar ba'i gzhan yas khang na //	0	rin po che d bar ba gzhan yas khang na 
BO_NG_0487:8	ston pa'i rgyal po sku+u gsum dbyer med skye med chos sku bzhugs //	0	ston ba rgyal po sku+u gsum dbyer med skye med chos sku bzhugs 
BO_NG_0487:9	bstan pa'i rgyal po bdud rtsi bcud thigs rigs drug yang sa gcod pa thugs la gnas //	0	ston ba rgyal po bdud rtsi bcud thigs rigs drug yang sa gcod ba thugs la gnas 
BO_NG_0487:10	'khor gyi dam pa rang bzhin gyi 'khor dang *// rang bzhin la lta ba'i 'khor dang *// rgyu'i byang chub sems dpa' dang *// lam gyi byang chub sems dpa' dang *// 'bras bu'i byang chub sems dpa' dang *// 'dod pas bsdus pa'i 'khor dang *// don gyis gcig pa'i 'khor dang *//	1	khor gyi dam ba rang bzhin gyi khor dang rang bzhin la lta ba khor dang rgyu byang chub sems dpa dang lam gyi byang chub sems dpa dang bras bu byang chub sems dpa dang dod ba sdud ba khor dang don gyis gcig ba khor dang 
BO_NG_0487:11	nyid las mi gzhan pa'i 'khor rnams dang thabs gcig tu bzhugs so //	1	nyid las mi gzhan ba khor rnams dang thabs gcig tu bzhugs so 
BO_NG_0487:12	'das pa dang *// ma 'ongs pa dang *// da lta ba ste //	1	da ba dang ma ngs ba dang da lta ba ste 
BO_NG_0487:13	dus gsum dbyer med kyi dus so //	1	dus gsum dbyer med kyi dus so 
BO_NG_0487:14	sdus pa po rdo rje sems dpas bsdus so //	1	thu ba po rdo rje sems dpas sdud so 
BO_NG_0487:15	de'i tshe 'khor rnams kyi nang nas rang gsal khye'u chung stan las langs nas //	1	de tshe khor rnams kyi nang nas rang gsal khyeu chung stan las ldang nas 
BO_NG_0487:16	pus mo g.yas pa'i lha nga sa la btsugs te //	1	pus mo g.yas ba lha nga sa la btsugs te 
BO_NG_0487:17	thal mo sbyar @#//	1	thal mo sbyor 
BO_NG_0487:18	nas 'di skad ces gsol to //	1	nas di skad ces gsol to 
BO_NG_0487:19	dang po ji ltar gnas pa'i gnas lugs dang *// sangs rgyas rtogs te che ba'i yon tan dang *// sems can ma rtogs khams gsum ji ltar 'khor //	1	dang po ji ltar gnas ba gnas lugs dang sangs rgya rtogs te che ba yon tan dang sems can ma rtogs khams gsum ji ltar khor 
BO_NG_0487:20	'khor ba rtsad nas gcad pa'i gcad lugs dang *// chod nas 'bras bu thob pa'i thob lugs dang *// mi 'gyur gdeng gis zin lugs ji ltar lags //	2	khor ba rtsad nas gcod ba gcod lugs dang chod nas bras bu thob ba thob lugs dang mi gyur gdeng gis zin lugs ji ltar lags 
BO_NG_0487:21	sku gsum dbyer med ston pa yis //	2	sku gsum dbyer med ston ba yis 
BO_NG_0487:22	bdag cag 'dus pa'i 'khor la gsung du gsol //	2	bdag cag du ba khor la gsung du gsol 
BO_NG_0487:23	ces zhus so //	2	ces zhus so 
BO_NG_0487:24	rin po che bdud rtsi bcud thigs rigs drug g.yangs gcod pa'i rgyud las //	2	rin po che bdud rtsi bcud thigs rigs drug g.yangs gcod ba brgyud las 
BO_NG_0487:25	gleng gzhi'i le'u ste dang po'o //  // de nas rang gsal khye'u chung gis //	2	gleng gzhi leu ste dang po de nas rang gsal khyeu chung gis 
BO_NG_0487:26	sku gsum dbyer med ston pa la / / gnas lugs don ni bshad du gsol //	2	sku gsum dbyer med ston ba la gnas lugs don ni chad du gsol 
BO_NG_0487:27	ces gsol pa dang *// ston pas 'khor la bka' stsal pa //	2	ces gsol ba dang ston ba khor la bka stsal ba 
BO_NG_0487:28	gnas lugs mtshan nyid brda dang dpes bstan gyis //	2	gnas lugs mtshan nyid brda dang dpes ston gyis 
BO_NG_0487:29	dad pa dang ldan shin tu gus pas nyon //	2	dad ba dang ldan shin tu gus ba nyon 
BO_NG_0487:30	dngos po gshis kyi gnas lugs ni //	3	dngos po gshis kyi gnas lugs ni 
BO_NG_0487:31	brjod pa'i yul du+u ma gyur te //	3	rjod ba yul du+u ma gyur te 
BO_NG_0487:32	'khor gyi rtog pa bsal ba'i phyir //	3	khor gyi rtogs ba bsal ba phyir 
BO_NG_0487:33	rin chen shes par 'od gsal bas //	3	rin chen shes ba d gsal ba 
BO_NG_0487:34	mgur gyi bum pa rgya mdud 'di //	3	mgur gyi bum ba rgya mdud di 
BO_NG_0487:35	ljags kyi pad+mas gsal bar bshad //	3	ljags kyi pad+mas gsal ba chad 
BO_NG_0487:36	dang po gzhi yi 'dug tshul 'di //	3	dang po gzhi yi dug tshul di 
BO_NG_0487:37	brda dang dpe yis bstan par bya //	3	brda dang dpe yis ston ba byed 
BO_NG_0487:38	mi zad 'byung bas sa yi gter mdzod 'dra /	3	mi zad byung ba sa yi gter mdzod dra 
BO_NG_0487:39	dgos dgu ci 'dod 'byung bas rin chen 'dra //	3	dgos dgu ci dod byung ba rin chen dra 
BO_NG_0487:40	zad med gter la spyod pas bang mdzod 'dra //	4	zad med gter la spyod ba bang mdzod dra 
BO_NG_0487:41	ci btab skye bas sa gnyi 'dra //	4	ci debs skye ba sa gnyi dra 
BO_NG_0487:42	kun la khyab pas nam mkha' 'dra //	4	kun la khyab ba nam mkha dra 
BO_NG_0487:43	ma 'gags 'byung bas 'od zer 'dra //	4	ma gag byung ba d zer dra 
BO_NG_0487:44	'brel ba yod pas spu gri shes rgyus 'dra //	4	brel ba yod ba spu gri shes rgyus dra 
BO_NG_0487:45	shugs las 'byung bas tsan dan gla rtsi 'dra //	4	shugs las byung ba tsan dan gla rtsi dra 
BO_NG_0487:46	'khrul pas 'byung pas thag pa tho yor sbrul mi 'dra //	4	khrul ba byung ba thag ba tho yor sbrul mi dra 
BO_NG_0487:47	sgrib g.yog mun pas ling thog 'dra //	4	sgrib g.yog mun ba ling thogs dra 
BO_NG_0487:48	ma shes gyad nor dbul mo'i gter dang 'dra //	4	ma shes gyad nor bul mo gter dang dra 
BO_NG_0487:49	mtshan dpe zla 'dzug sgron me 'dra //	4	mtshan dpe zla dzug sgron me dra 
BO_NG_0487:50	gnyis med ga pur dpe dang 'dra //	5	gnyis med ga pur dpe dang dra 
BO_NG_0487:51	snang tshul phug ron ske dang 'dra //	5	snang tshul bugs ron ske dang dra 
BO_NG_0487:52	'gyur med gser gyi dpe dang 'dra //	5	gyur med gser gyi dpe dang dra 
BO_NG_0487:53	dngos med smig sgyu'i dpe dang 'dra //	5	dngos med smig sgyu dpe dang dra 
BO_NG_0487:54	'gyu ba chu dang spre 'u 'dra //	5	gyu ba chu dang spre u dra 
BO_NG_0487:55	mtha' med nam mkha'i dpe dang 'dra //	5	mtha med nam mkha dpe dang dra 
BO_NG_0487:56	rtog dpe nam langs nyi shar 'dra //	5	rtogs dpe nam ldang nyi char dra 
BO_NG_0487:57	dngos po gshis kyi gnas lugs de //	5	dngos po gshis kyi gnas lugs de 
BO_NG_0487:58	bsam dbang phyogs nas dpe yis mtshon //	5	bsam dbang phyogs nas dpe yis mtshon 
BO_NG_0487:59	dngos po'i phyogs nas dpe las 'das //	5	dngos po phyogs nas dpe las da 
BO_NG_0487:60	rtsal snang ngos nas tshig gis mtshon //	6	rtsal snang ngos nas tshig gis mtshon 
BO_NG_0487:61	gzhi yi ngos nas tshig las 'das //	6	gzhi yi ngos nas tshig las da 
BO_NG_0487:62	yan lag ngos nas dbye bsal byung *//	6	yan lag ngos nas byed bsal byung 
BO_NG_0487:63	snying po'i ngos la dbye bsal med //	6	snying po ngos la byed bsal med 
BO_NG_0487:64	mtshan nyid ngos nas skye 'jig byung *//	6	mtshan nyid ngos nas skye jig byung 
BO_NG_0487:65	gnas lugs ngo la skye 'jig med //	6	gnas lugs ngo la skye jig med 
BO_NG_0487:66	bu yi ngos nas skye 'jig byung //	6	bu yi ngos nas skye jig byung 
BO_NG_0487:67	ma yi ngos nas 'pho 'gyur med //	6	ma yi ngos nas pho gyur med 
BO_NG_0487:68	'dra gzhi gcig las dpe yis mtshon //	6	dra gzhi gcig las dpe yis mtshon 
BO_NG_0487:69	dngos po'i yod pas dmigs su yod //	6	dngos po yod ba dmigs su yod 
BO_NG_0487:70	dngos po'i med pas dmigs su med //	7	dngos po med ba dmigs su med 
BO_NG_0487:71	dngos po gshis kyi gnas lugs la //	7	dngos po gshis kyi gnas lugs la 
BO_NG_0487:72	smra bsam brjod pa'i yul @#//	7	smra bsam rjod ba yul 
BO_NG_0487:73	las 'das // chos med ston med nyan mkhan med //	7	las da chos med ston med nyan mkhan med 
BO_NG_0487:74	mtshon med tshig med brjod pa med //	7	mtshon med tshig med rjod ba med 
BO_NG_0487:75	phye med bzung med brtags zhen med //	7	byed med bzung med rtog zhen med 
BO_NG_0487:76	rgyu yis ma bskyed rkyen gyis mi 'jigs pa //	7	rgyu yis ma skyed rkyen gyis mi jigs ba 
BO_NG_0487:77	ngo bo mi 'gyur rang bzhin mi dmigs pa //	7	ngo bo mi gyur rang bzhin mi dmigs ba 
BO_NG_0487:78	rnam shes yul du ma gyur snying po can //	7	rnam shes yul du ma gyur snying po can 
BO_NG_0487:79	des na dngos po'i gnas lugs yin //	7	des na dngos po gnas lugs yin 
BO_NG_0487:80	zhes gsungs so //	8	zhes gsungs so 
BO_NG_0487:81	rin po che bdud rtsi bcud thigs rigs drug g.yang sa gcod pa'i rgyud las //	8	rin po che bdud rtsi bcud thigs rigs drug g.yang sa gcod ba brgyud las 
BO_NG_0487:82	gzhi'i gnas lugs bstan pa'i le'u ste gnyis pa'o //  // de nas ngang dngas khye'u chung gis //	8	gzhi gnas lugs ston ba leu ste gnyis ba de nas ngang dngas khyeu chung gis 
BO_NG_0487:83	sku gsum dbyer med ston pa la //	8	sku gsum dbyer med ston ba la 
BO_NG_0487:84	sangs rgyas che ba'i yon tan ji ltar lags //	8	sangs rgya che ba yon tan ji ltar lags 
BO_NG_0487:85	zhes zhus pa dang *// ston pas 'khor la bka' stsal pa //	8	zhes zhus ba dang ston ba khor la bka stsal ba 
BO_NG_0487:86	sangs rgyas che ba'i yon tan ni //	8	sangs rgya che ba yon tan ni 
BO_NG_0487:87	rang bzhin rlung gis 'gyu ma nus //	8	rang bzhin rlung gis gyu ma nus 
BO_NG_0487:88	yid kyi rtog pa 'phyo ma nus //	8	yid kyi rtogs ba phyo ma nus 
BO_NG_0487:89	rin pa sems kyis 'dzin ma nus //	8	rin ba sems kyis dzin ma nus 
BO_NG_0487:90	sgo lnga yul snang thams cad la //	9	sgo lnga yul snang thams cad la 
BO_NG_0487:91	rig yid sems kyi rtog pa ji snyed rnams //	9	rig yid sems kyi rtogs ba ji snyed rnams 
BO_NG_0487:92	gar yang 'phyo sa ma rnyed pas //	9	gar yang phyo sa ma rnyed ba 
BO_NG_0487:93	ma chags ma zhen chos dbyings thim //	9	ma chags ma zhen chos dbyings thim 
BO_NG_0487:94	'byung ba ma la zha bas chos nyid ma dang phrad //	9	byung ba ma la ja ba chos nyid ma dang phrad 
BO_NG_0487:95	ye shes dbyings su thim pas skye med rang sa zin //	9	ye shes dbyings su thim ba skye med rang sa zin 
BO_NG_0487:96	shes rab mkha' la 'khyil bas 'khrul pa rang sar grol //	9	shes rab mkha la khyil ba khrul ba rang sar grol 
BO_NG_0487:97	'gyur med rgya yis thebs pas snying po klong nas shar //	9	gyur med rgya yis thebs ba snying po klong nas char 
BO_NG_0487:98	ngo bo rang sa zin pas chos sku 'o //	9	ngo bo rang sa zin ba chos sku mang 
BO_NG_0487:99	rang bzhin rang sa zin pas longs sku+u 'o //	9	rang bzhin rang sa zin ba longs sku+u mang 
BO_NG_0487:100	thugs rje rang sa zin pas sprul sku'o //	10	thugs rje rang sa zin ba sprul sku 
BO_NG_0487:101	sems can 'khor ba sangs pas sku gsum zhing khams rgyas //	10	sems can khor ba sangs ba sku gsum zhing khams rgya 
BO_NG_0487:102	ma rig 'khrul sgo sangs pas ye shes 'char sgo rgyas //	10	ma rig khrul sgo sangs ba ye shes char sgo rgya 
BO_NG_0487:103	gzung 'dzin chags zhen sangs gzung 'dzin gnyis med rgyas //	10	gzung dzin chags zhen sangs gzung dzin gnyis med rgya 
BO_NG_0487:104	sangs rgyas che ba'i yon tan de ltar ro //	10	sangs rgya che ba yon tan de ltar ro 
BO_NG_0487:105	zhes gsungs so //	10	zhes gsungs so 
BO_NG_0487:106	rin po che bdud rtsi bcud thigs rigs drug g.yang sa gcod ba'i rgyud las //	10	rin po che bdud rtsi bcud thigs rigs drug g.yang sa gcod ba brgyud las 
BO_NG_0487:107	sangs rgyas che ba'i yon tan bstan pa'i le'u ste gsum pa'o //  // de nas rang kas la khye'u chung gis sku gsum dbyer med ston pa la //	10	sangs rgya che ba yon tan ston ba leu ste gsum ba de nas rang kas la khyeu chung gis sku gsum dbyer med ston ba la 
BO_NG_0487:108	ma rtogs sems can khams gsum ji ltar 'khor //	10	ma rtogs sems can khams gsum ji ltar khor 
BO_NG_0487:109	ces gsol pa dang *// ston pas 'khor la bka' stsal pa //	10	ces gsol ba dang ston ba khor la bka stsal ba 
BO_NG_0487:110	snying po'i rang bzhin 'gyur ba med //	11	snying po rang bzhin gyur ba med 
BO_NG_0487:111	rtsal snang yan lag dbang gis ma rtogs te //	11	rtsal snang yan lag dbang gis ma rtogs te 
BO_NG_0487:112	ye gnas gzhi las khyab gzhi 'gyu //	11	ye gnas gzhi las khyab gzhi gyu 
BO_NG_0487:113	khyab pa'i gzhi las g.yo gzhi 'gyu //	11	khyab ba gzhi las g.yo gzhi gyu 
BO_NG_0487:114	g.yo ba'i gzhi las 'byung gzhi 'gyu //	11	g.yo ba gzhi las byung gzhi gyu 
BO_NG_0487:115	de las shugs 'byung 'byung ba 'gyu //	11	de las shugs byung byung ba gyu 
BO_NG_0487:116	de la kun gzhi spyi khyab gnas //	11	de la kun gzhi spyi khyab gnas 
BO_NG_0487:117	de las ma rtogs 'khor ba'i sems //	11	de las ma rtogs khor ba sems 
BO_NG_0487:118	'khor ba'i gzhi dang rgyu dang ni //	11	khor ba gzhi dang rgyu dang ni 
BO_NG_0487:119	dus dang rkyen dang ngo bo dang *// tshul dang 'bras bu bdun gyis 'khor //	11	dus dang rkyen dang ngo bo dang tshul dang bras bu bdun gyis khor 
BO_NG_0487:120	'khor ba'i gzhi ni kun gzhi yin //	12	khor ba gzhi ni kun gzhi yin 
BO_NG_0487:121	'khor ba'i rgyu ni rig pa yin //	12	khor ba rgyu ni rig ba yin 
BO_NG_0487:122	'khor ba'i dus ni rtsal gcod yin //	12	khor ba dus ni rtsal gcod yin 
BO_NG_0487:123	'khor ba'i rkyen ni rlung g.yos yin //	12	khor ba rkyen ni rlung g.yos yin 
BO_NG_0487:124	'khor tshul rim rgyud snod bcug gnyis //	12	khor tshul rim brgyud snod jug gnyis 
BO_NG_0487:125	'khor ba'i 'bras bu 'gro drug yin //	12	khor ba bras bu gro drug yin 
BO_NG_0487:126	ngo bo nga @#//	12	ngo bo nga 
BO_NG_0487:127	bdag gzung 'dzin yin //	12	bdag gzung dzin yin 
BO_NG_0487:128	de bdun stobs kyi 'khrul ba byung *//	12	de bdun stobs kyi khrul ba byung 
BO_NG_0487:129	kun gyi gzhi las 'od du 'khrul //	12	kun gyi gzhi las d du khrul 
BO_NG_0487:130	'od las rtsal snang zer du 'khrul //	13	d las rtsal snang zer du khrul 
BO_NG_0487:131	zer las shes pa rig par 'khrul //	13	zer las shes ba rig ba khrul 
BO_NG_0487:132	rig pas gnas pa'i don ma rig / ye don ma rig yin ma rig / de phyir ma rig 'khrul pa'i rgyu //	13	rig ba gnas ba don ma rig ye don ma rig yin ma rig de phyir ma rig khrul ba rgyu 
BO_NG_0487:133	'gyu ba rlung gis rkyen byas nas //	13	gyu ba rlung gis rkyen byed nas 
BO_NG_0487:134	sgrib g.yog mun pas dus byas te //	13	sgrib g.yog mun ba dus byed te 
BO_NG_0487:135	ngo bo rten med phya sangs khyer //	13	ngo bo rten med phya sangs khyer 
BO_NG_0487:136	tshul ni rang sa ma zin rnam gsum 'gyu //	13	tshul ni rang sa ma zin rnam gsum gyu 
BO_NG_0487:137	rig pas rang sa ma zin gcod pa'i rlung dang bcas //	13	rig ba rang sa ma zin gcod ba rlung dang cha 
BO_NG_0487:138	kun tu tshol ba'i yid du 'khrul //	13	kun tu tshol ba yid du khrul 
BO_NG_0487:139	yid kyis rang sa ma zin 'gyu ba'i rlung dang bcas //	13	yid kyis rang sa ma zin gyu ba rlung dang cha 
BO_NG_0487:140	gtan la 'bebs pa'i yid du 'khrul /	14	gtan la bebs ba yid du khrul 
BO_NG_0487:141	sems kyis rang sa ma zin ming 'dogs zhen dang bcas //	14	sems kyis rang sa ma zin ming dogs zhen dang cha 
BO_NG_0487:142	nges par 'jog pa'i yid du 'khrul //	14	nges ba jog ba yid du khrul 
BO_NG_0487:143	'khrul tshul yid kyi 'khor lo gsum du 'khrus //	14	khrul tshul yid kyi khor lo gsum du khrus 
BO_NG_0487:144	'bras bu rig gzugs 'od gzugs sha gzugs smin //	14	bras bu rig gzugs d gzugs sha gzugs smin 
BO_NG_0487:145	'khor bdun 'khrul bdun bcu bzhi las //	14	khor bdun khrul bdun chu bzhi las 
BO_NG_0487:146	dngos po rkyen snang 'khrul ba dang *// med pa blo bur 'khrul ba 'byung *//	14	dngos po rkyen snang khrul ba dang med ba blo bur khrul ba byung 
BO_NG_0487:147	zhe sdang sngar med langs pa las //	14	zhe sdang sngar med ldang ba las 
BO_NG_0487:148	dmyal ba'i gnas su shugs kyis 'khrul //	14	dmyal ba gnas su shugs kyis khrul 
BO_NG_0487:149	tsha grang btso bsreg sdug bsngal 'khrul bar smin //	14	tsha grang btso bsreg sdug sngal khrul ba smin 
BO_NG_0487:150	ser sna sngar med langs pa las //	15	ser sna sngar med ldang ba las 
BO_NG_0487:151	yi dwags gnas su shugs kyis 'khrul //	15	yi dwags gnas su shugs kyis khrul 
BO_NG_0487:152	bkres skom sdug bsngal 'khrul bar smin //	15	bkres skom sdug sngal khrul ba smin 
BO_NG_0487:153	gti mug sngar med rmongs pa las //	15	gti mug sngar med rmongs ba las 
BO_NG_0487:154	byol song gnas su shugs kyis 'khrul //	15	byol gro gnas su shugs kyis khrul 
BO_NG_0487:155	glen lkugs sdug bsngal 'khrulabar smin //	15	glen lkugs sdug sngal khrulabar smin 
BO_NG_0487:156	phrag dog sngar med skyes pa las //	15	phrag dog sngar med skye ba las 
BO_NG_0487:157	mi rnams gnas su shugs kyis 'khrul //	15	mi rnams gnas su shugs kyis khrul 
BO_NG_0487:158	brgyad dang bcu drug 'khrul bar smin //	15	brgyad dang chu drug khrul ba smin 
BO_NG_0487:159	nga rgyal sngar med langs pa las //	15	nga rgyal sngar med ldang ba las 
BO_NG_0487:160	lha min gnas su shugs kyis 'khrul //	16	lha min gnas su shugs kyis khrul 
BO_NG_0487:161	'thab rtsod sdug bsngal 'khrul bar smin //	16	thab rtsod sdug sngal khrul ba smin 
BO_NG_0487:162	'dod chags sngar med skyes pa las //	16	dod chags sngar med skye ba las 
BO_NG_0487:163	lha yi gnas su shugs kyis 'khrul //	16	lha yi gnas su shugs kyis khrul 
BO_NG_0487:164	mi khom brgyad du 'khrul bar smin //	16	mi khom brgyad du khrul ba smin 
BO_NG_0487:165	dngos po rkyen snang 'khrul bar smin //	16	dngos po rkyen snang khrul ba smin 
BO_NG_0487:166	'byung ba dwangs snyigs 'byed dus su //	16	byung ba dwangs snyigs byed dus su 
BO_NG_0487:167	sangs rgyas sems can phye ba las //	16	sangs rgya sems can byed ba las 
BO_NG_0487:168	phyi snod gling bzhi ri rab dang *// nang bcud skye 'gul gzugs bsdus rnams //	16	phyi snod gling bzhi ri rab dang nang bcud skye gul gzugs sdud rnams 
BO_NG_0487:169	pha mar btags pas pha mar snang *//	16	pha mar dogs ba pha mar snang 
BO_NG_0487:170	pha mar bzung bas pha mar zhen //	17	pha mar bzung ba pha mar zhen 
BO_NG_0487:171	bu tshar bzung bas bu tshar btags //	17	bu tshar bzung ba bu tshar dogs 
BO_NG_0487:172	bu tshar snang bas bu tshar zhen //	17	bu tshar snang ba bu tshar zhen 
BO_NG_0487:173	bza' mi khyo chung btags pas bza' mir snang *//	17	bza mi khyo chung dogs ba bza mir snang 
BO_NG_0487:174	bza' mir btags pas bza' mir zhen //	17	bza mir dogs ba bza mir zhen 
BO_NG_0487:175	yul khyim btags pas yul khyim snang *//	17	yul khyim dogs ba yul khyim snang 
BO_NG_0487:176	yul khyim bzung pas yul khyim zhen //	17	yul khyim bzung ba yul khyim zhen 
BO_NG_0487:177	btags snang zhen bzung dngos por 'khrul //	17	dogs snang zhen bzung dngos por khrul 
BO_NG_0487:178	dper ma rmi lam nor rdzas bzhin //	17	dper ma rmi lam nor rdzas bzhin 
BO_NG_0487:179	med bzhin snang gin med par bzung *//	17	med bzhin snang gin med ba bzung 
BO_NG_0487:180	de bzhin 'khrul pa'i snang ba yang *//	18	de bzhin khrul ba snang ba yang 
BO_NG_0487:181	med pa'i chos la yod par bzung *//	18	med ba chos la yod ba bzung 
BO_NG_0487:182	mi bden pa la bden par bzung *//	18	mi bden ba la bden ba bzung 
BO_NG_0487:183	mi rtag pa rtags par bzung *//	18	mi rtag ba rtags ba bzung 
BO_NG_0487:184	min la yin par bzung ba'i 'khrul pa yis //	18	min la yin ba bzung ba khrul ba yis 
BO_NG_0487:185	snang srid skye @#//	18	snang srid skye 
BO_NG_0487:186	'gul de las byung *//	18	gul de las byung 
BO_NG_0487:187	khams gsum sems can 'khrul bar smin //	18	khams gsum sems can khrul ba smin 
BO_NG_0487:188	sdug bsngal brgyad khri bzhi stong smin //	18	sdug sngal brgyad khri bzhi stong smin 
BO_NG_0487:189	'gro drug gnas nas thon dus med //	18	gro drug gnas nas thon dus med 
BO_NG_0487:190	ces gsungs so //	19	ces gsungs so 
BO_NG_0487:191	rin po che bdud rtsi bcud thigs rigs drug g.yang sa gcod pa'i rgyud las //	19	rin po che bdud rtsi bcud thigs rigs drug g.yang sa gcod ba brgyud las 
BO_NG_0487:192	ma rtogs sems can 'khrul lugs bstan pa'i le'u ste bzhi pa'o //  // de nas rang gsal khye'u chung gis //	19	ma rtogs sems can khrul lugs ston ba leu ste bzhi ba de nas rang gsal khyeu chung gis 
BO_NG_0487:193	sku gsum dbyer med ston pa la //	19	sku gsum dbyer med ston ba la 
BO_NG_0487:194	sems can ma rtogs khams gsum 'khor ba de //	19	sems can ma rtogs khams gsum khor ba de 
BO_NG_0487:195	'gro drug g.yang sa bcad pa dang *// 'khor brtsad nas ji ltar gcad //	19	gro drug g.yang sa gcod ba dang khor brtsad nas ji ltar gcod 
BO_NG_0487:196	ces gsol pa dang *// ston pas 'khor la bka' stsal pa //	19	ces gsol ba dang ston ba khor la bka stsal ba 
BO_NG_0487:197	nga yis 'khor la rtsad gcod bshad //	19	nga yis khor la rtsad gcod chad 
BO_NG_0487:198	'khor rnams ma yengs gus par nyon //	19	khor rnams ma yengs gus ba nyon 
BO_NG_0487:199	cig car ba yi gcad lugs dang *// rims kyis pa yi gcad lugs so /	19	cig car ba yi gcod lugs dang rims kyis ba yi gcod lugs so 
BO_NG_0487:200	cig car ba yi gcad lugs ni //	20	cig car ba yi gcod lugs ni 
BO_NG_0487:201	dbang po thod rgal skyes bu yis //	20	dbang po thod rgal skye bu yis 
BO_NG_0487:202	rtsad nas gcad pa mi dgos te //	20	rtsad nas gcod ba mi dgos te 
BO_NG_0487:203	'khor bar ngo shes mya ngan 'das //	20	khor ba ngo shes mya ngan da 
BO_NG_0487:204	de dus nyid du mya ngan 'das //	20	de dus nyid du mya ngan da 
BO_NG_0487:205	dper na ha la nag po'i dug / sngags ldan mi 'chi sman du 'gyur //	20	dper na ha la nag po dug sngags ldan mi chi sman du gyur 
BO_NG_0487:206	dug tu ngo shes dug rtsad chod //	20	dug tu ngo shes dug rtsad chod 
BO_NG_0487:207	dbang po ya rab gcad lugs so //	20	dbang po ya rab gcod lugs so 
BO_NG_0487:208	rims kyi 'jug pa'i gcad lugs ni //	20	rims kyi jug ba gcod lugs ni 
BO_NG_0487:209	rnam pa bdun du shes par bya //	20	rnam ba bdun du shes ba byed 
BO_NG_0487:210	gcod pa'i gzhi dang rgyu dang ni //	21	gcod ba gzhi dang rgyu dang ni 
BO_NG_0487:211	dus dang rkyen dang ngo bo dang *// tshul dang 'bras bu bdun yin no //	21	dus dang rkyen dang ngo bo dang tshul dang bras bu bdun yin no 
BO_NG_0487:212	'pho 'gyur skye 'gag med par rtogs //	21	pho gyur skye gag med ba rtogs 
BO_NG_0487:213	'khor ba'i kun gzhi rtsad nas bcad //	21	khor ba kun gzhi rtsad nas gcod 
BO_NG_0487:214	'od la rtsal snang zer thim pas //	21	d la rtsal snang zer thim ba 
BO_NG_0487:215	'od la zer tha mi rangs zin //	21	d la zer tha mi rangs zin 
BO_NG_0487:216	gzhi mo'i 'khrul pa rtsad nas bcad //	21	gzhi mo khrul ba rtsad nas gcod 
BO_NG_0487:217	shes pas mun pa bsal byas pas //	21	shes ba mun ba bsal byed ba 
BO_NG_0487:218	'khor ba'i rgyu ni rtsad nas gcod //	21	khor ba rgyu ni rtsad nas gcod 
BO_NG_0487:219	rig pa gnas pa'i don rig pas //	21	rig ba gnas ba don rig ba 
BO_NG_0487:220	'khrul rgyu ma rig rtsad nas bcad //	22	khrul rgyu ma rig rtsad nas gcod 
BO_NG_0487:221	dus gsum dbyer med gcig rtogs pas //	22	dus gsum dbyer med gcig rtogs ba 
BO_NG_0487:222	'khor ba'i dus ni rtsad nas bcad /	22	khor ba dus ni rtsad nas gcod 
BO_NG_0487:223	gang skyes dus su rang sa nyin //	22	gang skye dus su rang sa nyin 
BO_NG_0487:224	'khrul ba'i dus ni rtsad nas bcad //	22	khrul ba dus ni rtsad nas gcod 
BO_NG_0487:225	g.yo 'gul med pa'i don rtogs pas //	22	g.yo gul med ba don rtogs ba 
BO_NG_0487:226	'khrul pa'i rkyon ni rtsad nas bcad //	22	khrul ba rkyon ni rtsad nas gcod 
BO_NG_0487:227	nga bdag gzung 'dzin rang sangs pas /	22	nga bdag gzung dzin rang sangs ba 
BO_NG_0487:228	'khor ba'i ngo bo rtsad nas bcad //	22	khor ba ngo bo rtsad nas gcod 
BO_NG_0487:229	chos nyid ma bu ngo sprod pas //	22	chos nyid ma bu ngo sprod ba 
BO_NG_0487:230	'khrul ba'i ngo bo rtsad nas bcad //	23	khrul ba ngo bo rtsad nas gcod 
BO_NG_0487:231	ngo bo rang bzhin thugs rje las //	23	ngo bo rang bzhin thugs rje las 
BO_NG_0487:232	sku gsum rgyal ba'i zhing khams shar //	23	sku gsum rgyal ba zhing khams char 
BO_NG_0487:233	khams gsum 'khor ba rtsad nas bcad //	23	khams gsum khor ba rtsad nas gcod 
BO_NG_0487:234	rig pa'i rtsa ba chod pas ni //	23	rig ba rtsa ba chod ba ni 
BO_NG_0487:235	kun tshol 'khrul ba rtsad nas bcad //	23	kun tshol khrul ba rtsad nas gcod 
BO_NG_0487:236	yid rtsad 'gyu ba rtsad chod pas //	23	yid rtsad gyu ba rtsad chod ba 
BO_NG_0487:237	gtan la 'bebs pa'i 'khrul rtsad bcad //	23	gtan la bebs ba khrul rtsad gcod 
BO_NG_0487:238	sems kyi ming btags zhen chod pas //	23	sems kyi ming dogs zhen chod ba 
BO_NG_0487:239	nges par 'jog pa'i yid 'khrul rtsad nas bcad //	23	nges ba jog ba yid khrul rtsad nas gcod 
BO_NG_0487:240	gcod pa'i 'bras bu 'khrul ba bcad //	24	gcod ba bras bu khrul ba gcod 
BO_NG_0487:241	mya ngan 'das pa'i bdun gcod dang *// 'khrul pa gcod pa'i bdun po yis //	24	mya ngan da ba bdun gcod dang khrul ba gcod ba bdun po yis 
BO_NG_0487:242	zung bdun ya ni bcu bzhi yis //	24	zung bdun ya ni chu bzhi yis 
BO_NG_0487:243	rgyud pa rims kyis 'khrul pa dang *// dngos po @#//	24	brgyud ba rims kyis khrul ba dang dngos po 
BO_NG_0487:244	rkyen snang 'khrul pa dang *// med pa blo bur 'khrul pa gsum //	24	rkyen snang khrul ba dang med ba blo bur khrul ba gsum 
BO_NG_0487:245	btags snang bzung zhen 'khrul pa gsum //	24	dogs snang bzung zhen khrul ba gsum 
BO_NG_0487:246	'khrul snang thams cad rtsad nas bcad //	24	khrul snang thams cad rtsad nas gcod 
BO_NG_0487:247	me long lta bu'i ye shes kyis //	24	me long lta bu ye shes kyis 
BO_NG_0487:248	zhe sdang kun gyi rtsad chod pas //	24	zhe sdang kun gyi rtsad chod ba 
BO_NG_0487:249	dmyal bar skye ba'i g.yang sa chod //	24	dmyal ba skye ba g.yang sa chod 
BO_NG_0487:250	mnyam pa nyid kyi ye shes kyis //	25	mnyam ba nyid kyi ye shes kyis 
BO_NG_0487:251	nga rgyal rang bzhin rtsad chod pas //	25	nga rgyal rang bzhin rtsad chod ba 
BO_NG_0487:252	lha min skye ba'i g.yang sa chod //	25	lha min skye ba g.yang sa chod 
BO_NG_0487:253	so sor rtogs pa'i ye shes kyis //	25	so sor rtogs ba ye shes kyis 
BO_NG_0487:254	'dod chags ngo bo rtsad chod pas //	25	dod chags ngo bo rtsad chod ba 
BO_NG_0487:255	lha ru skye ba'i g.yang sa chod //	25	lha ru skye ba g.yang sa chod 
BO_NG_0487:256	bya ba nan tan ye shes kyis //	25	byed ba nan tan ye shes kyis 
BO_NG_0487:257	phrag dog ngo bo rtsad chod pas //	25	phrag dog ngo bo rtsad chod ba 
BO_NG_0487:258	mi ru skye ba'i g.yang sa chod //	25	mi ru skye ba g.yang sa chod 
BO_NG_0487:259	chos kyi dbyings kyi ye shes kyis //	25	chos kyi dbyings kyi ye shes kyis 
BO_NG_0487:260	gti mug ma rig rtsad chod pas //	26	gti mug ma rig rtsad chod ba 
BO_NG_0487:261	byol song skye ba'i g.yang sa chod //	26	byol gro skye ba g.yang sa chod 
BO_NG_0487:262	chags med ye shes kun khyab kyis //	26	chags med ye shes kun khyab kyis 
BO_NG_0487:263	ser sna'i ngo bo rtsad chod pas //	26	ser sna ngo bo rtsad chod ba 
BO_NG_0487:264	yi dwags skye ba'i g.yag sa chod //	26	yi dwags skye ba g.yag sa chod 
BO_NG_0487:265	de ltar ye shes rnam lnga yis //	26	de ltar ye shes rnam lnga yis 
BO_NG_0487:266	'gro drug g.yang sa rtsad nas bcad //	26	gro drug g.yang sa rtsad nas gcod 
BO_NG_0487:267	zhe sdang longs spyod rdzogs pa'i sku //	26	zhe sdang longs spyod rdzogs ba sku 
BO_NG_0487:268	dmyal ba'i tsha grang ming yang med //	26	dmyal ba tsha grang ming yang med 
BO_NG_0487:269	ser sna chen po byang chub sems //	26	ser sna chen po byang chub sems 
BO_NG_0487:270	yi dgas bkres skom ming yang med //	27	yi gas bkres skom ming yang med 
BO_NG_0487:271	gti mug chen po chos kyi sku //	27	gti mug chen po chos kyi sku 
BO_NG_0487:272	byol song glen lkug ming yang med //	27	byol gro glen lkugs ming yang med 
BO_NG_0487:273	phrag dog chen po byang chub sems //	27	phrag dog chen po byang chub sems 
BO_NG_0487:274	mir skye ba yi sdug bsngal ming yang med //	27	mir skye ba yi sdug sngal ming yang med 
BO_NG_0487:275	'dod chags chen po sprul pa'i sku //	27	dod chags chen po sprul ba sku 
BO_NG_0487:276	lhar skye mi khom sdug bsngal ming yang med //	27	lhar skye mi khom sdug sngal ming yang med 
BO_NG_0487:277	nga rgyal chen po dbyer med sku //	27	nga rgyal chen po dbyer med sku 
BO_NG_0487:278	lha min 'thab rtsod sdug bsngal yang med //	27	lha min thab rtsod sdug sngal yang med 
BO_NG_0487:279	snang ba yid la ma byas gzugs khams lhar mi skye //	27	snang ba yid la ma byed gzugs khams lhar mi skye 
BO_NG_0487:280	stong pa yid la ma byas 'dod khams lhar mi skye //	28	stong ba yid la ma byed dod khams lhar mi skye 
BO_NG_0487:281	skye med yid la ma byas gzugs med lhar mi skye //	28	skye med yid la ma byed gzugs med lhar mi skye 
BO_NG_0487:282	yid kyi 'khrul rtsad chod pas g.yo med skye 'gag med //	28	yid kyi khrul rtsad chod ba g.yo med skye gag med 
BO_NG_0487:283	sems kyi 'dod zhen med pas bde ba'i mchog / rig med gsal gdangs rtogs pas chos sku gcer mthong 'gyur //	28	sems kyi dod zhen med ba bde ba mchog rig med gsal gdang rtogs ba chos sku bcer mthong gyur 
BO_NG_0487:284	mthong ba de la ngos bzung med //	28	mthong ba de la ngos bzung med 
BO_NG_0487:285	med pa de ka mthong ba yin //	28	med ba de ka mthong ba yin 
BO_NG_0487:286	gcad bya gcod byed gnyis med par //	28	gcod byed gcod byed gnyis med ba 
BO_NG_0487:287	'khrul snang 'khor ba thams cad rtsad nas bcad / / ces gsungs so //	28	khrul snang khor ba thams cad rtsad nas gcod ces gsungs so 
BO_NG_0487:288	rin po che bdud rtsi bcud thigs rig drug g.yang sa gcod pa'i rgyud las //	28	rin po che bdud rtsi bcud thigs rig drug g.yang sa gcod ba brgyud las 
BO_NG_0487:289	'khor ba rtsad nas gcod pa'i le'u ste lnga pa'o //  // de nas rang gsal khye'u chung gis //	28	khor ba rtsad nas gcod ba leu ste lnga ba de nas rang gsal khyeu chung gis 
BO_NG_0487:290	sku gsum dbyer med ston pa la //	29	sku gsum dbyer med ston ba la 
BO_NG_0487:291	'bras bu thob lugs ji ltar lags //	29	bras bu thob lugs ji ltar lags 
BO_NG_0487:292	zhes gsol pa dang *// ston pas 'khor la bka' stsal pa //	29	zhes gsol ba dang ston ba khor la bka stsal ba 
BO_NG_0487:293	brgyad khri bzhi stong theg pa de //	29	brgyad khri bzhi stong theg ba de 
BO_NG_0487:294	de yi 'bras bu ngas ma bshad //	29	de yi bras bu ngas ma chad 
BO_NG_0487:295	spangs nas thob pa'i 'bras bu ngas ma bshad //	29	spong nas thob ba bras bu ngas ma chad 
BO_NG_0487:296	bsgrubs nas grub pa'i 'bras bu+u ngas ma bshad //	29	sgrub nas grub ba bras bu+u ngas ma chad 
BO_NG_0487:297	'dod pas bsgrubs pa'i 'bras bu ngas ma bshad //	29	dod ba sgrub ba bras bu ngas ma chad 
BO_NG_0487:298	re dogs 'bras bu ngas ma bshad //	29	re dogs bras bu ngas ma chad 
BO_NG_0487:299	thog ma med pa'i dus mtha' nas //	29	thogs ma med ba dus mtha nas 
BO_NG_0487:300	rang la rang nas yod pa yin //	30	rang la rang nas yod ba yin 
BO_NG_0487:301	rang ngo shes shing rtogs pas mchog / sku gsum rang la yod rtogs nas //	30	rang ngo shes shing rtogs ba mchog sku gsum rang la yod rtogs nas 
BO_NG_0487:3-0	'du 'bral 3@#// med na 'bras bu yin //	3	du bral med na bras bu yin 
BO_NG_0487:3-1	bsam du med cing blo las 'das //	3	bsam du med cing blo las da 
BO_NG_0487:3-2	skye med chos sku rang sems rtogs //	3	skye med chos sku rang sems rtogs 
BO_NG_0487:3-3	skye ba med cing 'gag pa med //	3	skye ba med cing gag ba med 
BO_NG_0487:3-4	longs spyod rdzogs sku rang sems rtogs //	3	longs spyod rdzogs sku rang sems rtogs 
BO_NG_0487:3-5	dran med yid la bya ba med //	3	dran med yid la byed ba med 
BO_NG_0487:3-6	thugs rje sprul sku rang sems rtogs //	3	thugs rje sprul sku rang sems rtogs 
BO_NG_0487:3-7	'bras bu ngo bo sangs rgyas so //	3	bras bu ngo bo sangs rgya so 
BO_NG_0487:3-8	ma rig sangs pas ye shes rgyas //	3	ma rig sangs ba ye shes rgya 
BO_NG_0487:3-9	rnam rtogs sangs pas chos nyid rgyas //	3	rnam rtogs sangs ba chos nyid rgya 
BO_NG_0487:3-10	'khrul pa sangs pas 'char sgo rgyas //	3	khrul ba sangs ba char sgo rgya 
BO_NG_0487:3-11	sems can sangs pas bud+d+ha rgyas //	3	sems can sangs ba bud+d+ha rgya 
BO_NG_0487:3-12	'khor ba sangs pas myang 'das rgyas //	3	khor ba sangs ba myang da rgya 
BO_NG_0487:3-13	'pho 'gyur sangs pas 'gyur med rgyas //	3	pho gyur sangs ba gyur med rgya 
BO_NG_0487:3-14	bya rtsal sangs pas byar med rgyas //	3	byed rtsal sangs ba byar med rgya 
BO_NG_0487:3-15	re zhig sangs rgyas 'bras bu rtags //	3	re jig sangs rgya bras bu rtags 
BO_NG_0487:3-16	zhes gsungs so //	3	zhes gsungs so 
BO_NG_0487:3-17	rin po che bdud rtsi bcud thigs rigs drug g.yang sa gcod pa'i rgyud las //	3	rin po che bdud rtsi bcud thigs rigs drug g.yang sa gcod ba brgyud las 
BO_NG_0487:3-18	'bras bu thob tshul bstan pa'i le'u ste drug pa'o //  // de nas rang gsal khye'u chung gis //	3	bras bu thob tshul ston ba leu ste drug ba de nas rang gsal khyeu chung gis 
BO_NG_0487:3-19	sku gsum dbyer med ston pa la //	3	sku gsum dbyer med ston ba la 
BO_NG_0487:3-20	de ltar 'bras bu thob nas kyang *//	3	de ltar bras bu thob nas kyang 
BO_NG_0487:3-21	mi 'gyur gdeng gis ci ltar zin //	3	mi gyur gdeng gis ci ltar zin 
BO_NG_0487:3-22	ces gsol pa dang *// ston pas 'khor la bka' stsal pa //	3	ces gsol ba dang ston ba khor la bka stsal ba 
BO_NG_0487:3-23	'gyur med skye med chos sku'i klong dkyil du //	3	gyur med skye med chos sku klong dkyil du 
BO_NG_0487:3-24	rtsal snang rig pa yid kyi bu thim pas //	3	rtsal snang rig ba yid kyi bu thim ba 
BO_NG_0487:3-25	ma bu ngo phrad dbyer mi phyed //	3	ma bu ngo phrad dbyer mi phyed 
BO_NG_0487:3-26	chos nyid ma dang phrad pas dbyer med gdeng gis zin //	3	chos nyid ma dang phrad ba dbyer med gdeng gis zin 
BO_NG_0487:3-27	yeshes rang sa zin pas 'khrul med gdeng gis zin //	3	yeshes rang sa zin ba khrul med gdeng gis zin 
BO_NG_0487:3-28	rnam rtog rang sar grol bas rtog med gdeng gis zin //	3	rnam rtogs rang sar grol ba rtogs med gdeng gis zin 
BO_NG_0487:3-29	snying po klong nas shar bas 'gyur med gdeng gis zin //	3	snying po klong nas char ba gyur med gdeng gis zin 
BO_NG_0487:3-30	'byung ba ma la zha bas skye med gdeng gis zin //	3	byung ba ma la ja ba skye med gdeng gis zin 
BO_NG_0487:3-31	chos sku blo las 'das pas dngos med gdeng gis zin //	3	chos sku blo las da ba dngos med gdeng gis zin 
BO_NG_0487:3-32	longs sku bsal du med pas 'gyur med gdeng gis zin //	3	longs sku bsal du med ba gyur med gdeng gis zin 
BO_NG_0487:3-33	sprul sku yid la byar med gnyis med gdeng gis zin //	3	sprul sku yid la byar med gnyis med gdeng gis zin 
BO_NG_0487:3-34	chos rnams rang bzhin med pas stong pa'i gdeng gis zin //	3	chos rnams rang bzhin med ba stong ba gdeng gis zin 
BO_NG_0487:3-35	thams cad gnyis su med pas dbyer med gdeng gis zin //	3	thams cad gnyis su med ba dbyer med gdeng gis zin 
BO_NG_0487:3-36	bya rtsal rtsol bsgrub 'das pas byar med gdeng gis zin //	3	byed rtsal rtsol sgrub da ba byar med gdeng gis zin 
BO_NG_0487:3-37	ces gsungs so //	3	ces gsungs so 
BO_NG_0487:3-38	rin po che bdud rtsi bcud thig rigs drug g.yang sa gcod pa'i rgyud las //	3	rin po che bdud rtsi bcud thig rigs drug g.yang sa gcod ba brgyud las 
BO_NG_0487:3-39	'bras bu gdeng zin bstan pa'i le'u ste bdun pa'o //  // de nas rang gsal khye'u chung gis //	3	bras bu gdeng zin ston ba leu ste bdun ba de nas rang gsal khyeu chung gis 
BO_NG_0487:3-40	sku gsum dbyer med ston pa la //	3	sku gsum dbyer med ston ba la 
BO_NG_0487:3-41	mtshan dang gtad rgya ji lta bu //	3	mtshan dang gtod rgya ji lta bu 
BO_NG_0487:3-42	zhes gsol pa dang *// ston pas 'khor la bka' stsal pa //	3	zhes gsol ba dang ston ba khor la bka stsal ba 
BO_NG_0487:3-43	dgos 'dod ma lus 'byung ba'i phyir //	3	dgos dod ma lus byung ba phyir 
BO_NG_0487:3-44	rin chen bcud kyi rgyud yin no //	3	rin chen bcud kyi brgyud yin no 
BO_NG_0487:3-45	sems nyid bdud rtsi bcud 'thigs pas //	3	sems nyid bdud rtsi bcud thig ba 
BO_NG_0487:3-46	bdud rtsi bcud 'thigs rgyud yin no //	3	bdud rtsi bcud thig brgyud yin no 
BO_NG_0487:3-47	khams gsum 'gro drug rtsad gcod phyir //	3	khams gsum gro drug rtsad gcod phyir 
BO_NG_0487:3-48	g.yang sa gcod pa'i rgyud du zung *//	3	g.yang sa gcod ba brgyud du zung 
BO_NG_0487:3-49	rigs drug g.yang sa gcod pa'i rgyud chen 'di //	3	rigs drug g.yang sa gcod ba brgyud chen di 
BO_NG_0487:3-50	rang rgyud bzang zhing dad pa che //	3	rang brgyud bzang zhing dad ba che 
BO_NG_0487:3-51	dam tshig gzhung bsrung rnam smin 'dzem //	3	dam tshig gzhung bsrung rnam smin dzem 
BO_NG_0487:3-52	man ngag gsang tshig thub pa dang *// rin la sogs 'dod pa'i yon //	3	man ngag gsang tshig thub ba dang rin la sogs dod ba yon 
BO_NG_0487:3-53	ma chags ser sna med pa dang *// rin @#//	3	ma chags ser sna med ba dang rin 
BO_NG_0487:3-54	chen snod ldan de la bshad //	3	chen snod ldan de la chad 
BO_NG_0487:3-55	ces gsungs so //	3	ces gsungs so 
BO_NG_0487:3-56	rin chen bdud rtsi bcud thigs rigs drug g.yang sa gcod pa'i rgyud las //	3	rin chen bdud rtsi bcud thigs rigs drug g.yang sa gcod ba brgyud las 
BO_NG_0487:3-57	mtshan dang gtad rgya bstan pa'i le'u ste brgyad pa'o //  // rin po che bdud rtsi thigs rigs drug g.yang sa bcod pa'i rgyud rdzogs so //   // bka' rgya //	3	mtshan dang gtod rgya ston ba leu ste brgyad ba rin po che bdud rtsi thigs rigs drug g.yang sa bcod ba brgyud rdzogs so bka rgya 
BO_NG_0487:3-58	zab rgya // gter rgya //	3	zab rgya gter rgya 
BO_NG_0487:3-59	sadzamahwagudzraya // rgya gar gyi gu ru pad+ma sam b+ha la //	3	sadzamahwagudzraya rgya gar gyi gu ru pad+ma sam b+ha la 
BO_NG_0487:3-60	bod kyi lo tsa ba ka ba dpal brtsegs kyis zhus shing bsgyur te gtan la phab pa'o //	3	bod kyi lo tsa ba ka ba dpal brtsegs kyis zhus shing sgyur te gtan la bebs ba 
BO_NG_0487:3-61	tshig la don med bod ban rnams //	3	tshig la don med bod ban rnams 
BO_NG_0487:3-62	spel ba'i gnas med gter du spos //	3	spel ba gnas med gter du spros 
BO_NG_0487:3-63	las can cig gis 'di rnyed par shog /	3	las can cig gis di rnyed ba shog 
